# Mājasdarbi

Visi mājasdarbi tiks ievietoti google classroom un caur to arī jāiesniedz. Daži mājasdarbi tiks uzdoti caur google forms testu, bet lielākoties visi mājasdarbi būs praktiski t.i. iekļaus koda rakstīšanu. Katram mājasdarbam būs piešķirta punktu vērtība. Visi mājasdarbi tiks pārbaudīti vairāk vai mazāk automatizēti, bet pēc koda izpildes tiks īsi pārskatīts arī pats kods.

## Mājasdarbu formāts  

Neskatoties uz to, ka lielāko daļu klātienes darbu veiksim ar notebookiem (.ipynb faili), mājasdarbus būs jāiesniedz parastajos pitona failos (.py faili). .py failus var ērti izveidot, rediģēt un testēt izmantojot VSCode koda editoru.  

**!!** Katra mājasdarba faila pirmajai rindiņa ir jābūt mainīgā `vardsuzvards` definīcijai ar jūsu vārdu un uzvārda pirmo burtu sekojošā formātā  
``vardsuzvards = "oskars_s"``  

t.i. visi mazie burti, BEZ garumzīmēm, BEZ atstarpēm teksta pavedienā starp pēdiņām un tekstu, AR apakšsvītru starp vārdu un uzvārda pirmo burtu. šo mainīgo, protams, nedrīkst nekur izmantot un tam jāpaliek nemainīgam koda izpildes laikā.  

Ja uzdevumam būs nepieciešams ielasīt kādu failu vai failā kaut ko ierakstīt, tad šie faili jau eksistēs, būs tukši, būs ar pareizo formātu un būs direktorijā `/resources/` relatīvi pret .py faila atrašanās vietu, kad tas tiks izpildīts.

Diemžēl to, cik mājasdarbu būs kopumā un tas, cik punktu katrs būs vērts es pateikt vēl nevaru jo mājasdarbus plānoju dinamiski un tādējādi arī to sarežģītība/apguves līmenis būs dinamisks, bet mājasdarbi sastādīs 70% gala vērtējuma. 30% sastādīs individuāla saruna par kursa projektu un vispārīga kursa zināšanu pārbaude.



## Kā tiks novērtēta mājasdarbu atbilstība prasītajam  

* Katram uzdevuma apakšpunktam tiks piešķirta punktu vērtība kuru var iegūt pilnībā vai daļēji. Uzdevumus centīšos veidot modulāri (t.i. neatkarīgas funkcionalitātes) jeb lai kļūda vienā apakšuzdevumā nesabojā rezultātus citā, bet tas ne vienmēr būs iespējams. Atkarībā no jūsu iesniegtā koda, arī modulāri noformulētu uzdevumu var uzrakstīt veidā, kas padara neatkarīgu testēšanu neiespējamu.  

* Primāri tiks vērtēts vai kods darbojas pareizi t.i. vai tiek atgriezta / izprintēta pareizā lieta vai tiek veiktas pareizās darbības. Dažos mājasdarbos tiks prasīts vai nu izveidot vai nu rediģēt teksta failu. Šajos gadījumos tiks vērtēts tikai teksta faila saturs, kurš nedrīkst saturēt neko vairāk, kā prasīts.  

* Ja kods nedarbojās vispār vai atgriež kļūdu, tad skatos uz kodu un meklēju kļūdas. Ja tāda ir tikai viena (t.i. nejauši norādīta nepareiza direktorija, aizkomentēts print statements vai aizmirsts return), tad izlaboju un tie tāpat ir 100% jau nopelnīti. Neuzmanības kļūdas pieļauj visi. Ja tādas ir vairāk kā 1, tad kods būs jāsalabo pašam/-ai.  

* Ja ir sistemātiska nepareiza uzvedība, tad par to tiek noņemti punkti atkarībā no kļūdas nozīmīguma.  

* Ja kods darbojās, bet ir 1-2  argumentu / ievades "edge cases" pie kuriem kodam ir nepareiza uzvedība, tad attiecīgā apakšpunkta punktu skaits tiek samazināts par 0 vai 1 atkarībā no kļūdas nozīmīguma.  

* Ja ir uzdots izveidot funkciju, tad, to vērtējot, funkcijai, atsaucoties uz norādījumos noteikto nosaukumu, tiks padots liels skaits patvaļīgu, bet pareiza formāta argumentu un vērtēti rezultāti. Funkcijas, kuras netiek tiešā veidā prasītas varat saukt kā vēlaties\* (skat. nākamo punktu)  

* Katram uzdevumam ir iespējams nopelnīt papildu 0-2 punktus, ja tiek lietots laba koda rakstīšanas prakse t.i. atbilstoši mainīgo nosaukumi, lietoti komentāri, kas paskaidro domu procesu aiz implementētās loģikas u.t.t. Šeit tiks ņemts vērā arī Vienkāršākiem uzdevumiem šo punktu būs mazāk. Tiks ņemts vērā arī vai šis tiek ievērots visur uzdevumā.